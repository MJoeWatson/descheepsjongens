---
title: 1.  Voorwaarden, instructie en onze regels
date: 2020-03-18 12:25:00 +01:00
---

Zodat iedereen zoveel mogelijk plezier blijft hebben van het varen in onze sloepen, en voor de veiligheid van onze gasten én omgeving is het belangrijk deze info **echt** te lezen, 
Eerder kan je niet vertrekken.
We hebben tips en aandachtspunten en ook belangrijke regels.

### Voorwaarden, regels en aandachtspunten:

~Als je de reservering maakt ga je akkoord met al deze voorwaarden, dus lees ze goed.~

1.) Vanaf 24 jaar mag je bij ons een sloep huren.
Bij aanvang van de vaartocht noteren wij de gegevens van het geldig **identiteit bewijs** van de huurder.

2.) Blijf helder en alert, De bestuurder mag niet onder invloed van alcohol of andere verdovende middelen in een sloepen varen. Alcohol in onze sloepen wordt sowieso niet toegestaan. Helaas te veel vervelende ervaringen hiermee.. Dus ook niet ergens anders drank in laden.... Er wordt op gecontroleerd.

Houdt de sloep netjes, 
we zijn er zuinig op … Ook dient men ervoor te zorgen dat er geen overlast voor de omgeving veroorzaakt wordt, dus geen harde muziek enz.
Let op, De borg wordt ingehouden als men zich niet aan deze afspraken houdt.

3.) De toegestane **maximum** snelheid is **6 km/uur** dat is echt heel rustig (wandelsnelheid).
Dat geldt overal bij ons, ook als het anders aangegeven staat.

-Het is belangrijk je aan de max snelheid van 6 km/uur te houden, Het is ook om beschadiging aan de natuur (denk om de nesten bv!), de oevers, andere boten én een boete te voorkomen.

*Elektrische sloepen:  Als je harder dan 6 km/u gaat trek je de accu leeg.

*Buitenboordmotor sloepen:  Bij te hard varen wordt €10,- in rekening gebracht voor de extra benzine.
. en de borg wordt helemaal ingehouden als je te hard vaart en /of je niet aan de regels houdt.
ivm schadeclaims en de te verwachtte boetes.

Elke boot is uitgerust met een GPS volg systeem. Zorg dat je bij ons het **goede **telefoon nummer achterlaat en **bereikbaar** bent.

4.) De sloep wordt op de afgesproken tijd opgehaald en weer teruggebracht.

Moeten we op je wachten dan zijn er kosten aan verbonden, €10,- per kwartier, want we zijn daar speciaal voor jullie, ook bij vertrek.

Als de sloep naderhand verhuurd is, brengen we het volgende dagdeel in rekening.
Langer varen kan soms, maar dit in overleg van tevoren.

Pas op voor zwemmers en de hengels van vissers! ze zijn soms moeilijk te zien in het water. houd afstand!

Géén afval Onderweg achterlaten.  ~Afval zelf mee naar huis nemen.

Hond mee? Liever niet en op sommige boten helemaal niet ivm allergieën. bv niet in de buitenboordmotorsloep de Antaris.

In nood kan het evt. in overleg maar Kost € 20,- extra.
De hond mag niet op de kussens, kap ed., maar op een eigen kleedje. 

De kappen zijn netjes naar beneden gevouwen*, graag zo houden. Alleen bij hevige regen eventueel te gebruiken. - De kap moet altijd binnenboord netjes opgevouwen zijn (i.v.m. beschadigen)

*Je hebt weinig/geen zicht onder de kap, sommige bruggen kan je zo niet onderdoor!, en het is net zo warm daaronder.. dus beter zo opgevouwen te laten.

Touwen binnenboord! Anders komen ze in de schroef terecht en draait de motor stuk!

- Op de rand/ punt/ achterkant van de boot zitten of staan is te gevaarlijk; Iets of iemand achter de boot hangen is niet toegestaan. 
Zwemmen kan overal in het water vanaf een kade of steiger langs de route, en niet vanaf de boot.

Als de sloep in de schroef lijkt te hebben en niet goed / te langzaam vaart, dan kun je de sloep een klein moment vol in z’n achteruit zetten. Meestal draait het weer los. Zo niet of als er een storings melding verschijnt op het display  bv een "C" dan **motor uitzetten**! en **ons bellen** om te voorkomen dat de motor onherstelbaar kapot draait! We geven dan instructies of komen naar je toe.

De hendel/joystick van de stille sloepen is gevoelig,  
Altijd beginnen in neutraal, en  5 tellen wachten voordat je de hendel beweegt. (ivm anders storing)

en pas op, Als je de hendel aanstoot of er langs loopt, anders vaart de sloep naar voor (of achter)
Bij uitstappen/ langslopen daarom de sloep uitzetten met de sleutel.

De sloep geeft eerst paar tellen extra power en gaat dan op 6 km/ u stand. hendel **niet** steeds heen en weer halen om harder te gaan, dan trekt de accu leeg en krijg je storing.

De Scheepsjongens zijn niet aansprakelijk voor geleden schade van de huurder;  het zij persoonlijk letsel of materiële schade, opgelopen in de verhuurperiode. 

Eventuele schade aan de sloep, kussenset, kap .ed. of aan derden wordt verhaald op de huurder. 

Grotere schade gaat via de verzekering, Het eigen risico bedrag wat de huurder dan betaald is €350,-
Bij je eigen verzekering kun je nagaan of je hiervoor ook verzekerd bent.

Na het reserveren wordt € 150,- borg én €10,- schoonmaakborg extra betaald,(via de bank) Dit krijg je als de sloep onbeschadigd en netjes terug gebracht is met evt aftrek van extra kosten, weer terug gestort.

De sloep wordt in de zelfde staat terug gebracht als dat deze bij aanvang was. Controleer de binnen en buitenkant van de boot bij vertrek, zo willen we 'm ook weer terug :) 

*Wil je zelf schoonmaken achteraf? dan krijg je het €10,- schoonmaakborg weer terug, De hele binnenkant van de boot moet gesopt van boven tot onder (de kussens boven/onder, onder de kussens,zijkanten, vloer etc.)

Schoonmaakspullen zijn beschikbaar bij terugkomst. Wij willen het voor je doen als het redelijk is, dan wordt € 10,- verrekend met de borg.  
Is de boot erg vies of de kussens nat, dan wordt er minimaal €20,- met de borg verrekend.

We storten de borg binnen enkele dagen terug, kijk dit even na op uw bank ter controle,
mocht het langer dan een week duren, neem aub even contact met ons op, want dan is er misschien iets mis gegaan.

Als de sloep in huurperiode ergens tegenaan gekomen is of andere bijzonderheden of schade moet dit **ALTIJD gemeld** worden.
Als er rustig gevaren wordt en goed opgepast wordt in de buurt van kades, sluizen en bruggen kun je schade meestal voorkomen. Met de afzetstok kun je schades helpen voorkomen.

Kleine beschadigingen worden van de borg ingehouden. Meldt ook een kras, het is ong. €10,-  
We sparen het op en kopen er een pot verf van. Achteraf constatering van gemaakte schade is duurder.

Nader kanten heel voorzichtig en zorg daarom dat bij aanmeren altijd de stootwillen tussen wal en t schip hangen! en gebruik de afzetstok.

Pas op met roken in de boot (ivm brandgaatjes) en scherpe voorwerpen in en aan kleding;
en zonnebrand crème maakt vlekken op de kussens die er niet meer uit gaan, dit kan extra kosten met zich meebrengen. Neem hiervoor een handdoek mee om op te zitten.

Het gebruik van de volgende spullen is gratis
Bij verlies worden de volgende kosten van de borg ingehouden:
1. Stootwil: €30,-
2. Afzetstok: €30,-
3. Zwemvest: €35,-
4. Paraplu: €12,50
5. Vaarkaart: €5,-

Bij ons op het water gelden uiteraard ook de algemene landelijke vaarregels;

Vaar in het midden, dit i.v.m. de soms ondiepe kanten (bv richting kasteel en onder spoorwegtunnels)  en de vele planten waarin je vast kan komen te zitten. maar, als er tegenliggers komen of als een sloep wil **passeren** moet je wat rechts houden (net zoals in het normale verkeer)

Vaarverkeer dat komt vanaf Stuurboord (rechts) heeft voorrang.

Geef grote boten voorrang, maar ook roeibootjes, kano's suppers en zwemmers hebben voorrang want spierkracht gaat voor motorboot.

en ook hier geldt altijd, voorrang moet je krijgen, niet nemen..

Kinderen zonder zwemdiploma moeten een zwemvest dragen.

Als je door een sluis of brug vaart, houdt rekening met de openingstijden:   ~sluizen en bruggen worden soms op vaste tijden geopend. Let goed op de laatste doorvaar mogelijkheid en dat je de goede route vaart.
Wijk niet van de vaarroutes af ivm ondiepe sloten en te lage bruggen.-> schade
-Een heel rondje om de stad Woerden kan dit jaar via de Oostam!  
(de brug bij het kasteel is te laag)

In de sluis de sloep niet vast binden maar laten vieren.
U mag bij het naderen van de sluis geen andere boten voorbijvaren. Bij de wachtplaats van een sluis mag je ligplaats nemen alleen om te schutten. Binnenvaren gaat in volgorde van aankomst.

Er wordt bij sluizen en bruggen vaak een paar euro tol gevraagd en bij de Nieuwkoopse plassen een bijdrage voor natuurbeheer.

Volg de aangegeven route, en goed oppassen of de sloep onder de brug past, sommigen bruggen buiten de routes zijn echt te laag, vooral het stuur of de voorkant Van de sloep!
(bv Het middendeel bij de blauwe brug bij Harmelen en de brug bij het kasteel Woerden zijn te laag)  
 
Vaar niet samen met een andere boot onder een brug i.v.m. golfslag/hoofd stoten.
Pas op uw hoofd onder de bruggen, buk tijdig wanneer nodig.

We onderhouden de sloepen goed en het gebeurd niet vaak, maar een technische storing of pech kán voorkomen, dat is overmacht. We proberen het dan uiteraard zo goed mogelijk op te lossen. We vragen dan ook jullie begrip hiervoor. Als pech onderweg overmacht is* regelen we uiteraard wat, de niet gevaren tijd heb je nog tegoed een andere keer bv. (*niet bij nalatigheid!)

-Als er een sloep niet inzetbaar blijkt, dan zullen we degene van desbetreffende sloep, of indien mogelijk, de laatst geboekte reservering helaas moeten cancelen. gebeurd bijna nooit maar we vragen jullie begrip hiervoor.

Als het slecht weer is, regen / veel wind kan de vaartocht in overleg op de dag zelf kosteloos verplaatst of geannuleerd worden; 
let wel: in alle andere gevallen worden er kosten berekend.

We houden de sloep namelijk speciaal voor u gereserveerd, 

Geen annuleringskosten bij regen en harde wind tijdens de huurperiode. Dit overleggen we op de dag zelf en niet 1 of 2 dagen ervoor, omdat je dan nog niets kan zeggen over het werkelijke weer namelijk. 

Indien wij **speciaal** naar het vertrekpunt komen en je komt niet opdagen dan rekenen we de gemaakte kosten.
Het hele gereserveerde dagdeel wordt in rekening gebracht.

Er is meestal genoeg gratis parkeerplek bij de kade *geen garantie! Voor max 2 auto s per sloep. 

Als de reservering gemaakt is gaat de huurder akkoord met al deze voorwaarden.

Als je bovenstaande allemaal weet, komt het helemaal goed!
Deze regels zijn allemaal ontstaan door onze ervaring:)

Dan is het in ieder geval duidelijk voor iedereen en hoeven wij niet veel meer uit te leggen als je vertrekt zodat je lekker gauw het water op kan!

Veel plezier, geniet ervan!

Groet, de Scheepsjongens

